---
description: Acero Palmato
---

# Esposizione

Di seguito una tabella riassuntiva delle esposizioni consigliate

| 📆 Stagione | 💡 Luce | ⚱ Vaso |
| :--- | :--- | :--- |
| 🌿Primavera | Diretta | Libero |
| ☀Estate | Ombra | Libero |
| 🍂 Autunno | Diretta | Libero |
| 🍂 Autunno caldo | Ombra | Libero |
| ❄ Inverno | Diretta | Protetto da gelate |

### 🌿 Primavera

Periodo in cui spuntano le nuove foglie, è conveniente tenere gli Aceri in pieno sole: un’adeguata illuminazione permette al bonsai di vegetare con vigore, producendo rami robusti e soprattutto foglie piccole e dal colore intenso.

### ☀ Estate

Gli Aceri vanno **collocati all’ombra**, altrimenti le delicatissime foglie si accartoccerebbero sotto i raggi del sole. Oltre a proteggerli dal caldo, per ricreare le condizioni di umidità necessarie a questa pianta, la si può sistemare in un [sottovaso](https://www.pagineverdibonsai.it/vetrina/bonsai/tutti-i-bonsai/id-32/cat-5/sub-8.htm) riempito di [ghiaia](https://www.pagineverdibonsai.it/prodotto.asp?id=152) mantenuta umida.

### 🍂 Autunno

Ci si può regolare **come in primavera**, a meno che non ci troviamo al sud, in presenza di una stagione particolarmente calda; in questo caso conviene **tenere** ancora il bonsai **ombreggiato, finché il sole non ha attenuato la sua intensità**.

### ❄ Inverno

Nelle regioni del sud si possono tenere gli Aceri all’aperto, in pieno sole; mentre nelle regioni del nord, è opportuno ripararli sotto una **tettoia, per proteggere il terreno dalle gelate**. 

