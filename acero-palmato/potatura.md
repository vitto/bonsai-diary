---
description: Acero Palmato
---

# Potatura

Il periodo migliore per effettuare la potatura degli Aceri è l’**inverno**: in questa stagione, infatti, il bonsai è senza foglie e si può vedere chiaramente la struttura della pianta, inoltre, la stasi vegetativa evita pericolose perdite di linfa dai tagli effettuati. 

| 🌿 Primavera | ☀Estate | 🍂 Autunno | ❄ Inverno |
| :---: | :---: | :---: | :---: |
| – | – | – | ✔ |

Soprattutto se il bonsai viene rinvasato, è opportuno effettuare un’adeguata potatura che compensi l’accorciamento delle radici.

La scelta delle branche da accorciare o da eliminare dipende dallo stile del Bonsai, in ogni caso vanno eliminati quei rami che sviluppano in senso verticale, quelli che si incrociano e, avendo l’Acero le gemme in coppia, vanno asportati i rami contrapposti.   
I rami più grandi di 1/2 centimetro vanno tagliati con la [tronchese concava](https://www.pagineverdibonsai.it/prodotti/tronchese-concavo-sensei---da-%E2%82%AC--29,00/id-1079.htm) ed i tagli debbono essere medicati con la [pasta cicatrizzante](https://www.pagineverdibonsai.it/prodotto.asp?id=230), per i rami più piccoli si utilizza la [forbice lunga](https://www.pagineverdibonsai.it/prodotto.asp?id=139) e non è indispensabile medicare i tagli. 

