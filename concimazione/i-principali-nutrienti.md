# I principali nutrienti

I principali elementi di cui le piante hanno bisogno per crescere possono essere suddivisi in 2 gruppi:

### Macro nutrienti

Sono elementi **richiesti in grande quantità per la crescita e lo sviluppo delle piante**. Si tratta principalmente di **azoto, fosforo e potassio**, che troviamo in tutti i generici **mix di fertilizzanti** **per piante verdi** in commercio \(i classici “**N-P-K**“\).  Altri macronutrienti sono lo **zolfo, il magnesio e il calcio.** Per garantire alle nostre piante un apporto adeguato di questi elementi, è fondamentale regolare la concimazione sulla base delle effettive necessità e dello stadio vegetativo: possiamo tenere presente che l’**azoto deve essere più abbondante durante la fase di crescita vegetativa**, insieme al **fosforo** necessario per la **fioritura**; il **potassio** invece è utile alla maturazione dei **frutti**.

* Azoto \(N\)
* Calcio \(Ca\)
* Fosforo \(P\)
* Magnesio \(Mg\)
* Potassio \(K\)
* Zolfo \(S\)

### Micro nutrienti

Sono richiesti dalle piante a dosi nettamente inferiori: per questo motivo sono in genere **sufficienti le quantità già presenti nel terreno** o comunemente apportate con la **concimazione minerale e/o organica**. Tuttavia si possono verificare situazioni particolari che comportano la loro carenza, ad esempio in terreni alcalini/calcarei o con scarsa sostanza organica: in tal caso è importante intervenire tempestivamente con una **concimazione equilibrata**. I micronutrienti per le piante sono **molibdeno, ferro, manganese, boro, zinco, rame, silicio e cloro.**

* Boro \(B\)
* Cobalto \(Co\)
* Ferro \(Fe\)
* Manganese \(Mn\)
* Molibdeno \(Mo\)
* Rame \(Cu\)
* Zinco \(Zn\)

Le piante accumulano e utilizzano queste sostanze in modi diversi, questo ci permette di distinguerli in:

### Elementi mobili

Quando una pianta ha carenza di un elemento mobile, le scorte vengono trasferite alle nuove foglie e questo porterà ad un visibile deperimento della parte più vecchia.

Gli elementi mobili possono essere spostati da un tessuto all'altro in base alle esigenze della pianta:

* Azoto \(N\) – _MACRO nutriente_
* Fosforo \(P\) – _MACRO nutriente_
* Magnesio \(Mg\) – _MACRO nutriente_
* Potassio \(K\) – _MACRO nutriente_
* Zinco \(Zn\) – _micro nutriente_

### **Elementi non mobili**

Quando invece la pianta ha carenza di elementi non mobili, la carenza ovviamente si evidenzierà sulle nuove foglie e sui germogli \(per esempio con foglie deformate e**/**o pallide\).

* Boro \(B\) – micro nutriente
* Calcio \(Ca\) – _MACRO nutriente_
* Ferro \(Fe\) – _micro nutriente_
* Manganese \(Mn\) – _micro nutriente_
* Rame \(Cu\) – _micro nutriente_
* Zolfo \(S\) – _micro nutriente_

Di seguito una tabella riassuntiva degli elementi più importanti per le piante

| Elemento | Tavola | Taglia | Mobilità |
| :--- | :--- | :--- | :--- |
| [Azoto](../carenze-nutrizionali/azoto.md) | N | MACRO | Mobile |
| Boro | B | micro | Non mobile |
| Calcio | Ca | MACRO | Non mobile |
| Cobalto | Co | micro | ? |
| Ferro | Fe | micro | Non mobile |
| Fosforo | P | MACRO | Mobile |
| [Magnesio](../carenze-nutrizionali/magnesio.md) | Mg | MACRO | Mobile |
| Manganese | Mn | micro | Non mobile |
| Molibdeno | Mo | micro | ? |
| [Potassio](../carenze-nutrizionali/potassio.md) | K | MACRO | Mobile |
| Rame | Cu | micro | Non mobile |
| Zinco | Zn | micro | Mobile |
| Zolfo | S | MACRO | Non mobile |



