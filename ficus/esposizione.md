---
description: Ficus
---

# Esposizione

Come già indicato, questo bonsai può essere tenuto in casa senza troppi problemi ma, per avere un esemplare più bello, forte e armonioso, nella buona stagione è consigliabile portarlo in terrazzo alla luce del sole.

Di seguito una tabella riassuntiva delle esposizioni consigliate

| 📆 Stagione | 💡 Luce | ⚱ Vaso | 🏠 Location |
| :--- | :--- | :--- | :--- |
| 🌿Primavera | Diretta | Libero | Esterno |
| ☀Estate | Diretta | Riparato | Esterno |
| 🍂 Autunno | Diretta | Libero | Esterno \(se ci sono più di 10°\) |
| ❄ Inverno | Diretta | Libero | Interno |

### 🌿 Primavera

Quando le temperature non scendono più sotto i dieci gradi, è conveniente tenere  il bonsai all’esterno **in pieno sole:** un’adeguata illuminazione permette alla pianta di vegetare con vigore, producendo rami robusti, foglie piccole, vegetazione compatta ed uniforme.

### ☀ Estate

A differenza degli altri bonsai, il Ficus **può rimanere al sole** anche per tutto il giorno, a patto che il vaso venga riparato dai raggi solari, per non far surriscaldare l’apparato radicale. Naturalmente, se il Ficus rimane in pieno sole, non bisogna scordarsi di annaffiarlo, anche tutti i giorni.

### 🍂 Autunno

Il Ficus può rimanere all'aperto fino a quando le temperature iniziano a scendere sotto i **10°**, allora si deve immediatamente **ricoverare il bonsai in casa**.

### ❄ Inverno

Va tenuto **in casa,** davanti a una finestra in modo che venga investito dalla luce per tutto il giorno.

  
Un [sottovaso](https://www.pagineverdibonsai.it/vetrina/vasi-bonsai/sottovasi-&-suiban/id-32/cat-5/sub-8.htm) riempito di [ghiaia](https://www.pagineverdibonsai.it/prodotto.asp?id=152) bagnata  contribuisce a mantenere la giusta umidità alla pianta, sia d’estate quando fa caldo,  sia d’inverno quando i termosifoni accesi seccano l’aria. Questa sistemazione, oltre a mantenere un microclima più idoneo al bonsai, si rivela utile anche per scongiurare le infestazioni di ragno rosso. Se la finestra è esposta al sole, andrà velata da una tenda per evitare che le foglie vengano ustionate dall'effetto lente.

