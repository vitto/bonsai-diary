---
description: Quercia Roverella
---

# Esposizione alla luce

Di seguito una tabella riassuntiva delle tecniche consigliate per la Quercia Roverella

| 📆 Stagione | 💡 Luce | ⚱ Vaso |
| :--- | :--- | :--- |
| 🌿Primavera | Diretta | Libero |
| ☀Estate opzione 1 | Ombra | Libero |
| ☀Estate opzione 2 | Diretta | Al fresco |
| 🍂 Autunno | Diretta | Libero |
| ❄ Inverno | Diretta | Protetto da gelate |

### 🌿 Primavera

Periodo in cui spuntano le nuove foglie, è conveniente tenere la Quercia **in pieno sole**: un’adeguata illuminazione permette al bonsai di vegetare con vigore, producendo rami robusti e soprattutto foglie piccole e dal colore intenso.

### ☀ Estate

Come per tutti gli altri bonsai, la Quercia **va collocata all’ombra**. Anche se questa pianta è molto resistente al caldo, va ricordato che ciò non vale per le radici che, in natura, affondano nel fresco del terreno profondo; perciò, se non si dispone di un ambiente ombreggiato bisogna almeno coprire i vasi in modo da proteggere l’apparato radicale dal caldo eccessivo. 

### 🍂 Autunno

Ci si può regolare **come in primavera**, esponendo il bonsai in pieno sole così da permettergli di vivere in salute, producendo  nuova vegetazione ed accumulando energia, necessaria per la stagione fredda.

### ❄ Inverno

Le Querce  **possono essere tenute tranquillamente all’esterno**, magari proteggendo il vaso dalle gelate, poiché come già detto, la radice è la parte più sensibile agli sbalzi di temperatura.

