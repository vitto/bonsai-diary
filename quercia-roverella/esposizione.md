# Esposizione

### _Primavera_

periodo in cui spuntano le nuove foglie, è conveniente tenere la Quercia **in pieno sole**: un’adeguata illuminazione permette al bonsai di vegetare con vigore, producendo rami robusti e soprattutto foglie piccole e dal colore intenso.

  
_**In estate**_, invece, come per tutti gli altri bonsai, la Quercia **va collocata all’ombra**. Anche se questa pianta è molto resistente al caldo, va ricordato che ciò non vale per le radici che, in natura, affondano nel fresco del terreno profondo; perciò, se non si dispone di un ambiente ombreggiato bisogna almeno coprire i vasi in modo da proteggere l’apparato radicale dal caldo eccessivo.

  
_**In autunno**_, ci si può regolare **come in primavera**, esponendo il bonsai in pieno sole così da permettergli di vivere in salute, producendo  nuova vegetazione ed accumulando energia, necessaria per la stagione fredda.

  
_**In inverno**_, le Querce  **possono essere tenute tranquillamente all’esterno**, magari proteggendo il vaso dalle gelate, poiché come già detto, la radice è la parte più sensibile agli sbalzi di temperatura.

