---
description: Quercia Roverella
---

# Potatura

La Quercia **reagisce molto bene alla potatura**, producendo subito nuova vegetazione e cicatrizzando le ferite in poco tempo. Dopo un accorciamento drastico,  o dopo una capitozzatura, occorre tenere d’occhio la nuova produzione di germogli, in modo da eliminare quelli che non servono, permettendo a quelli utili di crescere più velocemente.

Periodo consigliato: ❄Inverno

Il periodo migliore per effettuare la potatura è l’inverno: in questa stagione, soprattutto se il bonsai viene rinvasato, è opportuno effettuare un’adeguata potatura, con la [tronchese concava](https://www.pagineverdibonsai.it/prodotti/tronchese-concavo-sensei---da-%E2%82%AC--49,00/id-1079.htm), che compensi l’accorciamento delle radici.

La scelta delle branche da accorciare o da eliminare dipende dallo stile del bonsai, in ogni caso **vanno eliminati quei rami che sviluppano in senso verticale, e quelli che si incrociano.** Dopo aver effettuato la potatura, ricordarsi di  medicare i tagli con il mastice o la pasta cicatrizzante.

