---
description: Quercia Roverella
---

# Roverella

La Quercia, fin dall’antichità, è citata come **simbolo di forza, di maestosità e di lunga vita.**  
In effetti, il bonsai di Quercia irradia una senzazione di potenza e vigoria, che poche altre piante riescono a trasmettere. Il tronco è robusto e squamato, i rami sono potenti e affusolati, mentre le foglie, alterne e dentate, possono resistere anche due anni prima di cadere; infine, la produzione delle ghiande evoca nell’osservatore dolci ricordi giovanili. Le specie di questa famiglia sono moltissime \(Farnia, Rovere, Cerro, Leccio, Sughera, ecc.\) ma in questo caso si parlerà della  **Roverella**.

Questa pianta, che deve il suo nome \(Quercus pubescens\) alla microscopica peluria presente sulla pagina inferiore delle foglie, in natura **vegeta benissimo sia nel caldo della Sicilia, sia nel freddo delle Alpi**, fino ai 1500 metri di altitudine; sopporta i terreni calcarei e resiste molto bene alla siccità. Le doti di resistenza appena elencate, unite all’aspetto maestoso ed affascinante, anno permesso a questa essenza di diventare **una delle specie più utilizzate nella tecnica bonsai.**

Tratto da [Pagine Verdi Bonsai](https://www.pagineverdibonsai.it/guida/schede-pratiche//typ-44/id-8.htm)

